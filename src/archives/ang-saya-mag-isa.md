---
title: "Ang Saya Mag-isa"
description: "Ang saya mag-isa kasi, kunwari..."
prev: /archives/keep-right
next: false
---

# Ang Saya Mag-isa
<sub>
    2016 Jun 20
</sub>

<div class="text-center">

Alam mo, ang saya mag-isa

Yun kasi ang nakasanayan ko.

- - -

Ang saya mag-isa kasi, kunwari, manunuod akong sine

Wala akong kailangan tanungin

"Gusto mo ba to?"

"Napanood mo na ba to?"

Ang importante lang, gusto ko.

- - -

Alam mo, ang saya mag-isa kasi, kunwari, kakain ako

Wala akong kailangan tanungin

"Gusto mo ba dito?"

"Ano bang gusto mo? Bon Chon? McDo?"

Kasi pag mag-isa ka, bahala ka

Pwede kang sumubok ng bago

O pwede ngang hindi ka na kumain kung nagtitipid ka.

- - -

Alam mo, ang saya mag-isa kasi, kunwari, naglalakad ka

Kung may kasama ka, sasabayan mo siya

Kung mabilis siya, hahabulin mo

O sasabihan mo "Ang bilis mo maglakad. May hinahabol ka?"

Kung mabagal naman, babagalan mo din

O kaya hahawakan mo pa yung kamay niya para sabay kayo.

- - -

Pero, alam mo, dahil sayo, naging malungkot na ang mag-isa.

- - -

Hindi ko na kasi pwedeng sabihan na

"Uy, alam mo, lumabas kami."

"Nagkita kami."

"Kumain kami."

"Nagkwentuhan kami."

"Naglakad-lakad kami."

- - -

Malungkot mag-isa kasi pag manonood, wala kang tatanungin

"Gusto mo ba to?"

"Tingin mo maganda to?"

- - -

Malungkot mag-isa kasi pag kakain ka, wala kang matatanong

"Ikaw, saan bang paborito mo?"

"Ano bang masarap dito?"

- - -

Pinakamalungkot mag-isa pag naglalakad ka

Kasi makikita mo yung iba, lahat sila may kasama

Minsan magka-akbay o kaya magka-holding hands pa.

- - -

Pero alam mo, okay na rin siguro yung mag-isa ako

Kesa magkasama tayo tapos laging ganito yung gagawin ko

Sa una masaya, sweet, kilig

Tapos biglang kung ano-ano na yung sinasabi ko sayo.

- - -

Alam mo, okay na rin siguro yung mag-isa ako.

- - -

Yung walang "tayo", walang "kami"

Ang meron lang "ako"

At "ikaw"

Kasi pag walang "tayo", hindi ka na masasaktan.

- - -

Hindi na kita masasaktan.

- - -

Alam mo, okay na rin

Magiging okay din

Kasi sanay naman ako e

Sanay manood mag-isa, kumain mag-isa, maglakad mag-isa.

- - -

Nakaka-miss lang kasi nasubukan ko na.

- - -

Nasubukan ko na yung may "tayo", may "kami"

Kahit saglit

Nasubukan kong hindi mag-isa

Nasubukan kong makasama ka.

- - -

Alam mo, ang sarap

Kaya ko hinahanap-hanap.

- - -

Kung pwede lang bawiin ang mga salita

Kung pwede lang ibalik ang oras

Kung pwede lang pagkagising ko bukas

Hindi na ako mag-isa

Kasi kahit gaano kasaya ang mag-isa,

Laging may kulang kung wala ka.

</div>
